48 OR. PHILIPPICA II. ο. 46. §§ 117-119,

pulchrum, beneficio gratum, fama gloriosum tyrannum
occidere? An, cum illum homines non tulerint, te
ferent? 118.“ Certatim posthac, mihi crede, ad. hoc
opus curretur neque occasionis tarditas exspectabitur.

Resipisce, quaeso, aliquando3 quibus ortus sis, non&
quibuscum vivas considera3 mecum, uti voles: redi
cum re publica in gratiam. Sed de te tu videris, ego
de me ipse profitebor. Defendi rem publicam adu-
lescens, non deseram senex: contempsi Catilinae
gladios, non pertimescam tuos. Quin etiam corpus 1⁰
libenter obtulerim, si repraesentari morte mea libertas
civitatis potest, ut aliquando dolor populi Romani
pariat, quod iam diu parturit. 119. Etenim si abhinc
annos prope viginti hoc ipso in templo negavi posse
mortem immaturam esse consulari, quanto verius nunc 16
negabo seni! Mihi vero, patres conscripti, iam etiam
optanda mors est, perfimcto rebus iis, quas adeptus
swn quasque yessi. Duo modo Ιιαεσ opto, unum, ut
moriens populum Romanum liberum relinquam—hoc
mihi maius ab dis immortalibus dari nihil potest—3 2⁰
alterum, ut ita cuique eveniat, ut de re publica quis-
que mereatur.

 

